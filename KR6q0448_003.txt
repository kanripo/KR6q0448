#-*- mode: mandoku-view; -*-
#+DATE: 2015-08-30 21:52:16.189827
#+TITLE: 聚雲吹萬真禪師語錄
#+PROPERTY: CBETA_ID J29nB238
#+PROPERTY: ID KR6q0448
#+PROPERTY: SOURCE Jiaxing Canon Vol. 29, No. B238
#+PROPERTY: VOL 29
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0448_J_003-0467b> 
#+PROPERTY: JUAN 3

 聚雲吹萬真禪師語錄卷下¶
嗣法孫　燈來編¶

入堂¶

入堂參話頭一節迺古人為後學開底方便法門秖¶
因心意識三種雜毒難除與他一個硬石頭磊在胸¶
中方始除去一切絡索若把著不變何異無病服藥¶
藥反成病久久倒作個死煞東西或有工夫稍起者¶
但見參時有不參時則無靜時有動時則無醒時有¶
睡著則無說時有不說則無縱少有見處總在黑山¶
下卜度將來何曾十分透脫若是個力量漢鐵起脊¶
梁放下身命千咀萬嚼把這硬石頭百咂碎依舊是¶
個現現成成底便爾開眼眼上有話頭側耳耳上有¶
話頭縮鼻鼻上有話頭動口口上有話頭伸手手上¶
有話頭舉足足上有話頭自從得入黃金殿四壁光¶
明遍十方。¶

入堂舉長沙云我若一向舉揚宗教法堂前草生一¶
丈聚雲不然我若一向不舉揚宗教法堂前草生一¶
丈舉也不得不舉也不得作麼生得法堂前草不生¶
去良久云田中蛙鼓叫嶺上野猿啼。¶

入堂大凡參究這個一切皆有悟處有行持禁戒向¶
衣缽邊得悟者有看讀經文在語言中得悟者有入¶
眾作務觸物遇緣得悟者看得破時處處菩提路門¶
門古佛家不勞重進步海角與天涯。¶

入室¶

問僧麻三斤乾屎橛此是甚麼人語僧云癩狗泥豬¶
語師便打。¶

問僧喚作竹篦則觸不喚作竹篦則背首山念唱導¶
大慧杲依樣畫葫聚雲又作麼生僧云鐵菱角笑殺¶
水烏龜師便打。¶

僧入師以拄杖畫○相云此是一字於左邊畫○相
<pb:KR6q0448_J_003-0467c>¶
云此是二字於右邊畫○相云此是三字昨日說與¶
謝三郎今朝說與新闍黎僧云洗面摸著鼻孔聻師¶
云你鼻孔在甚麼處。¶

問僧橫擔拄杖緊鞘草鞋是甚麼人行履僧進前兩¶
步師作聽勢。¶

問僧無字作麼生參僧彈指師打云莫道無語好僧¶
云還許學人問話也無師打云莫道有語好僧云學¶
人不會師復打。¶

問書記會寫不怕筆頭樁記云不打這鼓笛師打云¶
不打這鼓笛記云無手人又作麼生師打云不打這¶
鼓笛記云草裡漢師打云不打這鼓笛。¶

僧入師云我不問你僧云為何不問師便打僧大叫¶
師連棒打出僧入師云適纔有個野狐被老僧打出¶
去了僧云某是新產獅子兒師云我知道你僧云和¶
尚也須骨出師云汝不是獅子兒。¶

勘辨¶

有僧自曹溪來參師云我有個人往曹溪僧云是甚¶
麼人師云喫粥去。¶

有行腳僧慕朝海師云海雖闊大卻是川水流去底¶
僧云未審川水在甚麼處流來師喚侍者云盤中菜¶
著些醋好。¶

侍者為師設飯床太遠師自撤近前者云君子離臺¶
三尺師云衲僧聻者無語師代云近也喫遠也喫又¶
云和尚年尊將就些好。¶

師住金陵觀音庵朝宗來參師云甚處來宗云天童¶
師云天童近日何如宗云大家在這裡師云不要說¶
脫空話宗云師何不往天童去師喝宗云落在甚麼¶
處師便打。¶

劉墨仙居士持聖恩問道錄見訪與師坐間論及楊¶
岐九峰之語師云正恁麼時楊岐在前九峰在前士
<pb:KR6q0448_J_003-0468a>¶
良久問和尚又作麼生師便喝士云這一喝是前是¶
後師翹一足士禮拜。¶

一僧來參師問甚處來僧云金粟來師云如何是金¶
粟得力句僧云白雲覆青山青山不露頂師云此是¶
意識家語如何是得力句僧云虛空粉碎大地平沉¶
師云此是義學家語如何是得力句僧無語師云汝¶
不曾從金粟來。¶

晚課次師問一僧云自己是僧又皈依個甚麼僧云¶
不妨自皈師云語不離窠臼安能出蓋纏僧云從來¶
不出門師云笨驢推磨。¶

勘初機語西來大意直指單傳且道傳個甚麼。¶

心佛與眾生是三無差別為甚麼凡夫不會。¶

水牯牛未降猢猻子未死衣缽放在甚麼處。¶

勘諸方學人語可中有一物牙如金爪口似血盆一¶
晝夜吞卻八萬四千恒沙諸佛未審過在甚麼處。¶

座下無席帽案邊無胥吏階下無荊條竹根為甚麼¶
祖師語言喚作公案。¶

形直影端表裡須正為甚麼佛祖袈裟東高西低左¶
披右袒。¶

六根俱有功德為甚麼祖師多唱鼻孔。¶

父母生汝身師長訓汝法為甚麼捨父逃走背師行¶
腳。¶

問答¶

僧問
僧問薰風自南來殿閣生微涼意旨如何師吹一口。¶

僧問世尊道天上天下唯吾獨尊為甚麼雲門要打¶
殺師云路見不平傍人剷削。¶

一僧作禮云請和尚上雪山去師云我纔在雪山來¶
僧云某甲在山下不曾得見師喚侍者一聲。¶

僧問如何是當機一句師打云速道速道僧擬對師¶
打出。
<pb:KR6q0448_J_003-0468b>¶

僧問一句當軒八萬門如何是永絕生死句師云毘¶
盧頂上行。¶

答漢月禪師四問¶

正睡著時與死了燒了心之與性牙齒打不著須向¶
這裡希取大用始得如何是此處底大用。

答云寧¶
向太陽粧羅剎不來黑暗扮觀音。¶

沿流不止絕卻真照照不到處如何是吹毛用了急¶
須磨且道磨個甚麼。

答云折腳鐺裡淡黃虀。¶

用處既已脫卻心性切莫在離心性處躲根除此一¶
邊如何相見。

答云纔過驢胎又鑽馬腹。¶

近世野狐都說心性禪不知姓張姓李請禪師代答¶
一轉語貴圖天下衲僧脫卻腥臭。

答云奪這老賊¶
頭拄杖拗折莫言不道。¶

問漢月禪師四問¶

作相問用水一碗貯米七粒架茆草十字在上請道¶
是甚麼義。¶

<img:>溈仰九十六種圓相收在六義問這個收在那¶
一義。¶

古人道八角磨盤空裡走不知是空走磨磨走空。¶

老鼠吞大象蝦蟆口咬著吞不入拖不出蒼頭老兒¶
跳一步請下一轉語。¶

頌古¶

「世尊陞座。」¶

【凍嶺梅花鬥雪開暗將香氣逼人懷浩然一見難藏¶
興嬴得春風特地來。】¶

「舉一不得舉二。」¶

【南北仙人各一山狹路相逢似不干瓢中俯仰無人¶
見暗裡同心臭若蘭。】¶

「趙州勘婆。」¶

【妖鏡從來不徇情當陽照破野狐精而今大地無差
<pb:KR6q0448_J_003-0468c>¶
互多少長安感舊人。】¶

「青州布衫。」¶

【萬頃茫茫一葉舟東西何處是風流豈如把釣沙灘¶
上明月蘆花色轉秋。】¶

「須彌山。」¶

【等閑平地起骨堆欲脫塵囂反自埋賴有霹靂無情¶
手把得山河擊碎來。】¶

「一光東照。」¶

【圖佩環瀛山海齊長安壁上竟成蹊季卿且問家何¶
在一葉飄飄渭水西。】¶

「南遇唱和。」¶

【夜月樓臺霜戶開百花素女廣寒來玉人笑倚闌干¶
上執手牽衣過御階。】¶

雜述¶

示監院偈¶

#+BEGIN_VERSE
「　情境紛紛路不繁春亭花鳥木人看指揮提掇誰為¶用鏡裡無痕一照間
#+END_VERSE
」¶

示副寺¶

#+BEGIN_VERSE
「　物心無二體非遙握土成金行最高日用應緣真我¶在四時雪藕伴冰桃
#+END_VERSE
」¶

示典座¶

#+BEGIN_VERSE
「　心如事事亦如如百味從中妙不粗但識鹽梅堪熟¶鼎誰知和氣是香廚
#+END_VERSE
」¶

示知客¶

#+BEGIN_VERSE
「　彬彬文質顯僧伽語默逢迎月下花覿面既呈賓主¶意何妨慧眼別龍蛇
#+END_VERSE
」¶

示雜辦¶

#+BEGIN_VERSE
「　妙用神通豈異殊只在尋常會也無把重提輕光燦¶爛森羅象裡自稱孤
#+END_VERSE
」¶

示侍者
<pb:KR6q0448_J_003-0469a>¶

#+BEGIN_VERSE
「　函丈方隅世界寬折旋俯仰導人間從來衣缽無他¶借金色頭陀代代傳
#+END_VERSE
」¶

經行¶

#+BEGIN_VERSE
「　一步一步踏實地薰風過閣轉清涼不識個中天籟¶響十指徒將作道場
#+END_VERSE
」¶

看經¶

#+BEGIN_VERSE
「　文字千般煥眼光覺來雜糅不成行還他黑白和煙¶紙依舊瞳人灼故鄉
#+END_VERSE
」¶

坐禪¶

#+BEGIN_VERSE
「　學人莫坐癡默禪寂照何曾諱正偏北斗藏身飛焰¶裊不將雙眼落林泉
#+END_VERSE
」¶

問答¶

#+BEGIN_VERSE
「　海翁無事上磯頭把釣深波月一鉤結舌不題風味¶響蒼巖無耳漫思修
#+END_VERSE
」¶

標題圖一¶

#+BEGIN_VERSE
「　木雞撩倒百花仙徑寸盤中熱露涓鞀鼓龍舟白鶴¶浪金鞍騮馬珊瑚鞭
#+END_VERSE
」¶

標題圖二¶

#+BEGIN_VERSE
「　萬仞峰頭壁立寒招搖鶴舞玉闌干無絃夜弄師襄¶調六月梅花雪裡看
#+END_VERSE
」¶

標題圖三¶

#+BEGIN_VERSE
「　金毛踞地燦殊沙火焰青蓮水上花十萬億程飛琥¶珀無邊芝草鬥煙霞
#+END_VERSE
」¶

標題圖四¶

#+BEGIN_VERSE
「　玉塌稜稜四角懸紅羅帳裡月初圓鐵牛咂碎相思¶夢魚在煙波鳥在天
#+END_VERSE
」¶

看錄¶

#+BEGIN_VERSE
「　傳燈錄載傳燈頌總是先人口上禪讀罷了然無個¶事秋風秋雨洗闌干
#+END_VERSE
」¶

法身
<pb:KR6q0448_J_003-0469b>¶

#+BEGIN_VERSE
「　麥地牛生草沙河馬捉魚紅爐冰種火梅花夜讀書
#+END_VERSE
」¶

詩¶

毛詩擬作¶

#+BEGIN_VERSE
「　雲之南其望匪思嗟嗟我榆誰浣牽中衣雲之南寄¶聲維長我儂異邦厥志履清涼雲之南疏竹蔭清古¶木瑤琴現彼物中真雲之南竺兮有蕸我慈脫去苞¶彼德中花
#+END_VERSE
」¶

右毛詩四章章四句此詩乃追母氏而作也家慈¶
自山野出俗後厥志法門六時危坐心佛相憶者¶
九年初小病七日前先計某日我當西去是日斂¶
衣踞坐於庭左右將信將疑時至果脫然念佛而¶
逝親友聞已自外以念佛敲魚入庭家慈聞佛聲¶
再覺與眾同音念誦一餉告別長往山野聆之作¶
是詩以自慶。¶

讀花神三妙記¶

#+BEGIN_VERSE
「　綠霜塗柳翠朱露染桃紅月娥素羽寒兔逼妒殺英¶才花雨中君不見玉簫羅漢撲彤墀白鳳香囊苦離¶離又不見徒死苾芻細腰舞挑目招心住江渚可憐¶如劍復如蛇螯我靈根戕我家只須惡慧勤三作不¶消景雲長聯賦
#+END_VERSE
」¶

秋日田侍御見召賦得君馬黃辭之¶

#+BEGIN_VERSE
「　君馬黃恒引駕假乘之難酬價秋日馳之苦路斜須¶惜當年產渥澍況來抖擻不宜馳追風逐電何用之¶寧負竹樓神鳳操未許輕折楊柳枝
#+END_VERSE
」¶

善哉行¶

#+BEGIN_VERSE
「　誰將天地號紅爐百昌因之以榮枯英豪束卻臭皮¶袋透得幾人是丈夫蚊蜩殼脫寒枝棄蜂蝶神化壤¶坌無明明雲路弗施為撲火吐絲何太愚楊雄投閣¶徒已矣介子焚身空悲爾不識西華老神仙天子呼¶之猶未起幸來早覺華胥夢始知妙湛緣影弄可憐
<pb:KR6q0448_J_003-0469c>¶采石投江魚可惜玉京傳白鳳舉眼北邙籠冷煙那¶能得入桃園洞雖曰把酒且當歌怎奈人生能幾何¶王子七日杳世路波斯兩次睹恒河碧眼黃頭原卓¶越余已追之可長活指上拈來四句真大都一字皆¶隱括徙倚出頭解虎錫熬煎爐內降龍缽非為自私¶入雲深窮則獨善兼則達廣成曾示我無搖四體鬚¶髮任蕭條中含一物先天地年年不逐四時凋四時¶凋兮余不老個裡蒲團秋月皎這回踏遍海潮音隱¶隱露出珊瑚寶
#+END_VERSE
」¶

君子行¶

#+BEGIN_VERSE
「　荊南之水祖岷峨宛轉波揚壘疊多黃河之水自長¶天哮濤流水不勝玄從來枉直人間事過者為之口¶諓諓卜居楚子不須問碧虛湫盤獨是然瓠巴鼓瑟¶遊魚戲伯牙操琴仰馬視樵父不等爛柯回世態怎¶知雙眼淚爝火不息訪鷦鷯日出而作意飄鷂唐虞¶垂衣天下治偏使我心何忉忉方今太是氣淤塞較¶之雄伯尤污黷投醪江飲不再來分飯剖餐誰追復¶腐鼠癡鳶滿市場石沉稿立羞干祿豈如昌雨覓黃¶花豈如乘興看修竹黃花修竹固悠悠白牯黧奴可¶解求了知擊角愈增醜罷讀離騷短髮遊潮吟島嶽¶三洲應澗影星河一月秋幾回白雲深處坐幾度百¶花叢裡過請循其本卻歸家栩栩蝴蝶些兒個羊裘¶莫說把絲綸采薇休道耽饑餓豪傑古今長夜中街¶頭布袋輕笑破
#+END_VERSE
」¶

除夕賦得將進酒似田侍御¶

#+BEGIN_VERSE
「　去年除夕荊南謔今年除夕臨江樂雪花撲亂梅花¶飛清香點就壺中酪何須麴檗煩儀狄竹葉寒光明¶的皪化母展動三陽開春風即送人日來閑中且聽¶八仙歌長安李白信奇哉
#+END_VERSE
」¶

君馬黃
<pb:KR6q0448_J_003-0470a>¶

#+BEGIN_VERSE
「　陟岡之馬玄且黃白璧月題鸞鏘鏘介睨[翹-羽+喬]齧鞭策¶絕骭氣騰躍苦王良可憐北冀生馬多肆無天廄怎¶奈何鹽車有恨徒惆悵下乘液髮忍蹉跎我欲相忘¶索真馬皮毛外擢踏天下千里昂昂大塊中七聖還¶來參牧者
#+END_VERSE
」¶

行路難¶

#+BEGIN_VERSE
「　林之壑兮山之石手之策兮足之屐戰兢一步一垂¶涎此去天臺還幾尺白雲雖近御風遲曳尾徒勞把¶釣癡只今故向煙塵裡豈將黃葉賺啼兒世道草萊¶秋禁度轉眼嘉平霜雪吐驅馳若未徹骨寒梅花孰¶肯枝頭露行路難行路難路難不作燕人慕
#+END_VERSE
」¶

感賦¶

#+BEGIN_VERSE
「　崑山之玉原無色幽谷之芝不漏香嗟哉世態鮮青¶眼觸目黃金未見光洛溟那識靈龍臥蒼梧誰知彩¶鳳藏呵呵雲徑歸來也門巷是兮人境狂
#+END_VERSE
」¶

代作陳郡侯德政樂府辭¶

#+BEGIN_VERSE
「　附耳珮瑛何其象點然流蘇未作光民無舉目山無¶色到處鯨鯢波浪狂蒼蒼何幸憐孔邇重光重輪特¶地起蔥鬱文華絳帳開歌頌歡聲芾棠止三接三錫¶頻來頒爭守無妨遮閭里君不見蒞政唯需一杯水
#+END_VERSE
」¶

遊岑公洞¶

#+BEGIN_VERSE
「　未到岑公洞先讀岑公碑字字稱金液行行讚石芝¶未識岑公知不知卻令古島暗攢眉寧使人將五恨¶推誰肯犬吠落人嗤君不見踏遍歌聲何所為
#+END_VERSE
」¶

春日策杖巴臺步杜甫贈王郎司直韻¶

#+BEGIN_VERSE
「　不得抖擻不若匏瓠一繫哉木葉乾殼乘之豈謂風¶而偕策杖柳堤碧煙舞過橋澗底白雲開鳴玉菴前¶淺翠來影入松關林鳥度聲傳江干湍水怒古道夾¶柏扇飛紅桃花凋落人不顧唯有夜月歡相慕
#+END_VERSE
」¶

窗隙吟
<pb:KR6q0448_J_003-0470b>¶

#+BEGIN_VERSE
「　舉目看前窗前窗綠影竹轉眼看左窗左窗樹影綠¶相敲相舞葉搖風為羽為商聽不足聽不足一輪月¶下瑤池窟
#+END_VERSE
」¶

宿萬家菴有感¶

#+BEGIN_VERSE
「　摶風不羨榆枋志嘖嘖榆枋卻有評誰識山河無關¶楗到處幽幽似白雲憶昔素王居陳蔡芝蘭芬芳何¶所礙皎乎日月煙雨中寬兮天地人情外予經此際¶亦蹉跎且無子路說窮態
#+END_VERSE
」¶

辭¶

布施¶

#+BEGIN_VERSE
「　八識正幽幽風停海靜浪濤休通明殿孤光映十洲¶森羅萬象色影咸收檀度原非著相求欲到頭心珠¶燦爛逆水駕慈舟
#+END_VERSE
」¶

持戒¶

#+BEGIN_VERSE
「　河漢鎖空霄月落寒潭斗柄高往來的水面細風飄¶雪謝冰消清流獨繞尸羅塵垢絕纖毫把斯標金章¶玉篆青華臺上遶
#+END_VERSE
」¶

忍辱¶

#+BEGIN_VERSE
「　斧劈太虛空螢燄難燒海映紅歌利王卻是古家風¶寸刀斷幻四相無蹤個裡知音大覺同臭皮籠煙波¶散盡霹靂滿天轟
#+END_VERSE
」¶

精進¶

#+BEGIN_VERSE
「　一步一蓮花門門古佛信無差琉璃地現出老袈裟¶法席冤家從茲脫灑太平誰道將軍大劫如沙不離¶一息超越過天涯
#+END_VERSE
」¶

禪定¶

#+BEGIN_VERSE
「　鐵脊古頭陀嚼碎寒空遍大羅玄元始化作須彌座¶雲舞風歌龍潛虎臥泥洹不假修持多任蹉跎玄黃¶消散光陰孰礙我
#+END_VERSE
」¶

智慧
<pb:KR6q0448_J_003-0470c>¶

#+BEGIN_VERSE
「　慧日獨高懸一寸靈心碧落天十法界到此絕塵煙¶事理同圓心法雙玄摩尼五色因緣現論當然朝朝¶行道夜夜抱佛眠
#+END_VERSE
」¶

行¶

#+BEGIN_VERSE
「　散步優游穿徑騎牛尋逝水魚戲莊周更奧窔處萬¶籟歌謳聽谷聲雅鳥聲趣竹聲幽
#+END_VERSE
」¶

住¶

#+BEGIN_VERSE
「　卷室茆庵自在幽閒論羶逐與我無干朝參麋鹿暮¶侶猱猿但嚼黃精啖苦菜掬清瀾
#+END_VERSE
」¶

坐¶

#+BEGIN_VERSE
「　竹椅蒲團燕息悠然追二氣固入泥洹良久渾化無¶地無天到鴻蒙內威音外太虛前
#+END_VERSE
」¶

臥¶

#+BEGIN_VERSE
「　石塌蘆編和衣共眠一鼾了無盡長天雙林樹下月¶朗星懸任泥牛吼木馬唱金虎言
#+END_VERSE
」¶
¶
¶
¶
¶
¶

塔銘¶
欽命整飭兵巡上川東兼理監軍道湖廣參知政¶
事四川觀察使浯江弟子田華國熏沐拜撰¶

州郊北有三目山為郡之項脈山龍小歇蜿結虯盤¶
中創聚雲禪林迺闔郡縉紳士庶所就其謀始而圖¶
成者則本郡侍御高公與家大人實主之(國)亦少與¶
有力焉蓋以居吹萬大師也大師諱廣真僰道宜賓¶
人俗姓李父祖三世為婆羅門師生有異徵詳載行¶
錄幼而業儒長而事佛得法於月明聯池老人池嗣¶
鐵牛遠遠嗣荊山寶寶嗣無念有有嗣二仰欽欽嗣
<pb:KR6q0448_J_003-0471a>¶
小庵密密嗣一言顯顯嗣筏渡慈慈嗣苦口益益嗣¶
淨慈明明嗣鼓山永永嗣西禪需需嗣大慧杲歷溯¶
源流師固大慧十四世孫也大慧下十尊宿遞有機¶
緣語錄流傳至鐵牛月明但述相見之語付囑之偈¶
大師崛起而中興之匪第光顯徑山鼎新臨濟而且¶
扶宗拯弊身體力行師蓋千古法門之功臣也何以¶
言之當師之時禪風衰晚師則慨然有從先之志套¶
板時腔竊恥而不為是以涉海入吳穿閩過粵一帶¶
煙霞物色盡在目中大都墨浪筆花競浮場社無有¶
可其意者自湖東開法後便爾返棹錦江家君挽留¶
卓錫樹幟雲根年來開堂眾至數千指師之教人每¶
以慈悲真實忍辱為訓不稽之言不出諸口隨俗之¶
事不行諸身凡其作則立規者皆準先正之典型而¶
不以師心自用遐哉其不可及也嗚呼宗門割裂鬥¶
諍成風家創一言人標一解硬節擔板之病中於膏¶
肓師體醫王之慈痛為針灸故有病在一棒一喝以¶
為直捷者師則救之以宗旨有病在習見習聞以為¶
沿流者師則救之以悟明有病在承虛接響以為解¶
會者師則救之以參證至於冒名祖位賣弄虛聲鄙¶
棄律儀肆行誑誕種種疚患師無不看病用方諦觀¶
普說小參總皆對症藥石(國)不肖雖不能窺其一斑¶
挹其餘緒良由北面於師未嘗不從揮麈豎拂間識¶
婆心而奉法旨也師殆不可及者哉師正錄十卷廣¶
錄近百卷已屬水部尚書郎月崖熊公捐俸刊刻月¶
崖諱汝學豫章人鐵公法子師之孫也刊成而師之¶
法雨澍矣沐其澤者靡不沾其潤覺片言隻字皆有¶
師之面目存焉則皆有師之鴻慈寓焉具眼者那肯¶
錯過若夫端嚴相好和氣春風瞻師之容者咸生懽¶
喜接師之範者極其讚嘆則又師之威儀盛德感召¶
乎人者為自然爾嗚呼今之沽源流而付衣缽者濫
<pb:KR6q0448_J_003-0471b>¶
矣師獨不輕於授受必勘其行履見地垂範人天者¶
而後許之如鐵壁慧機禪師則本川營山人三目慧¶
芝禪師則吾郡劉氏子鐵眉三巴掌慧麗禪師則北¶
直趙州柏鄉人之三公者皆師入室弟子也其餘得¶
師之法或遠引山林或垂鉤湖海者未可盡悉此則¶
克振家聲丕承基業(國)之所目擊而心折者烏容不¶
並述以紀其傳哉師住世五十八年開堂五處偶示¶
疾山神悲號樹木摧折病中嘗歌唱自娛提持學侶¶
如舊三月前謂侍者曰我臨終須大喝而去於崇禎¶
十二年己卯七月三十日索筆書偈云朝打三千暮¶
打八百要會聚雲眉毛出血擲筆危坐不語至午果¶
大喝兩聲脫去茶毘煙至松羃結為五彩遍地荷香¶
襲人起骨得黃金鎖子三莖當門二齒變為紫色五¶
色舍利三百餘顆平都地藏寺迎十二顆建塔餘皆¶
塔於本寺三目山之陽弟子(華國)謹拜首颺言而為¶
之銘曰。¶

#+BEGIN_VERSE
「　碧眼西來
　不立文字
　五葉一花¶
　垂蔭奕世
　徑山大慧
　為臨濟宗¶
　諡稱普覺
　法海神龍
　遞傳而下¶
　迄師吹萬
　中興祖道
　光昭雲漢¶
　大哉師模
　罕與為儔
　高豎三目¶
　卑彼陵丘
　自號頭陀
　冠曰如醉¶
　振鐸聚雲
　提醒聾聵
　當師之時¶
　滿地狂禪
　譬如獵馬
　師痛加鞭¶
　俾蹄嚙者
　服厥銜轡
　載馳載驅¶
　知進知退
　扶衰救弊
　師亦孔艱¶
　良藥苦口
　為人所難
　資學既優¶
　且廣識量
　俯視叢林
　而踞其上¶
　屏山落落
　浯水悠悠
　法雲常布¶
　法雨常流
　瞻師浮圖
　儀型猶在
<pb:KR6q0448_J_003-0471c>¶
　允矣宗猷
　古今攸賴
#+END_VERSE
」